<p>
    Telemark fylkeskommune gikk over til nytt sak/arkiv-system 15. oktober 2014.<br/>
    Alle postlister etter denne datoen finnes i denne løsningen. For innsyn i postlister fra før denne datoen må du gå til <a href="http://apps.t-fk.no/postlister" target="_blank">vår gamle løsning</a>.
</p>
<h2>Hva skjer med post som blir sendt til Telemark fylkeskommune?</h2>
<p>Enten man sender post pr. brev, faks, sms eller mail til post@t-fk.no blir all arkivverdig korrespondanse registrert i vårt saksbehandlingssystem. Deretter blir dokumentet videresendt til aktuell saksbehandler for behandling og offentlighetsvurdering. Dokumenter som vurderes til å være offentlige blir publisert på nettsiden. Klikk på det grønne ikonet med åpen hengelås for å åpne dokumentet.</p>

<h2>Hvordan be om innsyn i dokumenter som er unntatt offentlighet?</h2>
<p>Dokumenter som er unntatt offentlighet har rødt ikon med lukket hengelås. Klikk på ikonet. Ikonet endrer seg til en bestillingskurv. Dobbeltklikk på bestillingskurven. Du må nå legge inn navn og epostadresse. Klikk så på den grønne knappen «Send bestilling». Du får kvittering for bestillingen til den eposten du oppga. Bestillingen blir registrert i vårt saksbehandlingssystem og behandlet av den som har ansvar for saken.</p>

<h2>Bestille flere dokumenter som er unntatt offentlighet</h2>
<p>Klikk på ikonet på alle dokumentene du vil be om innsyn i slik at alle har endret seg til bestillingskurver. Dobbeltklikk på det siste ikonet. Se over for videre prosedyre med bestilling.</p>

<h2>Hvorfor registrerer vi inn alle brev og mail i saksbehandlingssystemet?</h2>
<p>I Forskrift om offentlige arkiv, er det beskrevet at alle inngående og utgående dokument som etter offentlighetsloven må regnes som saksdokument for kommunen, og som er gjenstand for saksbehandling og i tillegg har verdi som dokumentasjon, skal registreres.</p>

<h2>Hvorfor publiserer vi en offentlig journal på internett?</h2>
<p>Videre i Forskrift om offentlige arkiv, er det beskrevet at man på en enkel måte skal hente ut og tilgjengeliggjøre den offentlige journalen for allmennheten.</p>